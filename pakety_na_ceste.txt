Pakety na cestě

Na nástupišti bylo plno. Ostatně tu bylo téměř vždy plno. Lidé stáli v chumlech a čekali na příjezd nejbližšího vlaku. Každý z nich se tvářil velmi důležitě, jako by zrovna jeho poslání bylo to nejdůležitější a závisel na něm celý svět. Většina lidí měla sebou nějaké zavazadlo. Většinou se jednalo o malý kufřík, ale mohli jste zde najít i velké cestovní tašky či dokonce lodní kufr. Obecně se dalo říct, že zde byla spousta různorodých skupin. Mohli jste tu zahlédnout perfektně seřazenou skupinu lidí, kteří udržovali frontu, ale běda pokud ve frontě někdo předbíhal. To pak přiběhla policie, zkonfiskovala jeho zavazadlo a odvedla ho pryč. Oproti tomu tu existovali lidé, kteří pobíhali jen tak po nástupišti a nervózně pobíhali po nástupišti, nedočkaví na svůj spoj. Pak jste mohli zahlédnout hloučky lidí, kteří vždy nastupovali do každého příchozího spoje, ale vždy tak, aby jich ještě pár na místě zůstalo. Občas jste mohli zahlédnout člověka, který dostal infarkt hned jakmile jeho vlak dorazil na nádraží. Z dalšího spoje však opět vystoupil ten samý pán a nastoupil na další spoj.


